<a href="index">1) Úvod</a><br>
<b>2) Ovládání</b><br />
<a href="functions">3) Funkce </a><br>
<a href="buildings">4) Seznam budov</a>
<hr>

<h2>Mapa</h2>

Centrem celé hry je herní mapa. Na mapě se nachází různé druhy terénu, například moře, les, hlína, apod. Každý z těchto terénů má rozdílné vlastnosti. Každá budova má jiné požadavky na terén. Například na vodě se nedá postavit téměř nic kromě mostu.  Na herní mapě se samozřejmě nacházejí veškeré objekty včetně budov ostatních spoluhráčů. 
<br />
<br />
<strong>Pohyb na mapě</strong> je jednoduchý. Mapu můžete jednoduše &quot;tahat&quot; myší. Je možné použít i klávesnici – pohyb se provádí pomocí kláves WASD nebo šipkami. Můžete také myší (nebo klepnutím na dotykových zařízeních) kliknout na jeden z okrajů mapy a tím způsobíte její pohyb daným směrem. Pokud chcete mapou pohybovat diagonálně (tj. šikmo), klikněte na jeden z okrajů mapy (například horní), poté na jeden z přilehlých (například levý) a znovu na něj klikejte – tím způsobíte šikmý pohyb mapy.
<br />
<h2>Objekty</h2>

Jakýkoli předmět či budovu můžete vybrat kliknutím na jeho půdorys, čímž se v pravé části dolního menu zobrazí jeho informace.
<br />
<h2>Dolní menu</h2>

<p>Abyste mohli se hrou komunikovat, je důležité se seznámit s dolním menu nacházejícím se pod mapou. V tomto menu se nacházejí jednotlivé ikonky, na které lze kliknout a vyvolat příslušnou funkci s nimi spojenou.
  <br />
  <br />
V levé části dolního menu se nachází panel aktuálními informacemi.<br />
<br />
Kliknutím na bublinu s třemi tečkami se otevře <strong>okno se zprávam</strong>i vám umožňuje  prohlížet historii zpráv, poslat novou zprávu a další možnosti.<br />
  <br />
  V pravé části dolního menu se nachází <strong>záložky</strong> s jednotlivými budovami. Automaticky máte nastavenou záložku s <strong>Hlavní budovou</strong>, kterou nelze zrušit. Záložky si můžete sami přidat kliknutím na jakoukoli budovu nebo objekt (jakýkoli, i strom nebo skálu) a na příslušnou ikonku funkce (ikonka se šipkou nahoru). Na každé záložce se nachází ikonky funkcí, které lze na dané budově či objektu vyvolat. Jednou z těchto funkcí je <strong>vycentrování</strong> (ikonka uprostřed; s křížem). Když na její ikonku kliknete, mapa se přesune a daný objekt či budova se objeví uprostřed mapy.</p>
